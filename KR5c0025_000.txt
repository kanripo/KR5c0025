# -*- mode: mandoku-view -*-
#+TITLE: 太上內丹守一真定經
#+DATE: 2015-08-29 00:16:50
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: JUAN 0
<md:KR5c0025_HFL_000-001a>¶<pb:KR5c0025_SJB_000-110399c>
太上内丹守一眞定經¶
　　　　南嶽七金寳山慶華紫光天母傳¶
仰聞¶
大道混沌始分分立天地日月經緯交合元¶
氣隂陽之精道法生成保命養形世人茫昧¶
貪慾天生今傳聖義兆當敬行¶
元始上帝告諸新學衆眞曰我有妙道久秘¶
發言夫動二以爲隂靜一以爲陽二則有變¶
一則守常知常悟明抱一契靈兆欲久視當¶
服金晶定神御氣眞息綿綿綿綿存之玄中¶<md:KR5c0025_HFL_000-001b>¶

之玄中田流火隂魄上迎坎離交固變化自¶
然惟定爲本是名靈根光明赫奕自照乾坤¶
緑腸丹髓萬世長存隂去陽純白日超昇於¶
是¶
玉宸大道君曰此爲一身之寳萬氣之母兆¶
得其母六子生焉兆當精思其義守其眞定¶
自然形神俱妙與道爲一與天爲徒道莫大¶
焉是時新學諸眞聞是妙道退居靜室專一¶
靜思反其太初成至眞道¶
太上内丹守一眞定經
